In de praktijktest die is gehouden vóór de lancering van CoronaMelder, is al getest welke invloed muren, deuren en ramen hebben op het bluetooth-signaal tussen twee telefoons die de app gebruiken.

CoronaMelder gebruikt software van Google en Apple om bluetooth-signalen te meten. Google en Apple hebben nu een nieuwe versie van die software gemaakt. Voordat CoronaMelder die gebruikt, voeren we een nieuwe, uitgebreide test uit. Daarbij letten we extra goed op de invloed van muren, deuren en ramen. Ook testen we met muren van verschillende materialen, zodat we de verschillen leren kennen.

We verwachten dit onderzoek in november en/of december 2020 uit te voeren. We hopen daarbij samen te werken met partijen die de Duitse corona-app maken.
