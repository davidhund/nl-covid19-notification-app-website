Om CoronaMelder zo betrouwbaar mogelijk te laten werken, is het van belang om je telefoon met CoronaMelder erop altijd bij je te dragen. Het kan echter voorkomen dat je je telefoon tijdelijk niet bij je hebt, omdat je bijvoorbeeld gaat sporten, of omdat je je telefoon tijdens werk bijvoorbeeld in een kluisje moet opbergen. Op die momenten kan je ervoor kiezen om de bluetooth tijdelijk uit te schakelen. Zo voorkom je dat de app onbedoeld codes deelt met andere telefoons en meldingen afgeeft, terwijl je eigenlijk niet in contact bent (geweest) met de ander. Het is wel belangrijk om de bluetooth daarna weer aan te zetten.
