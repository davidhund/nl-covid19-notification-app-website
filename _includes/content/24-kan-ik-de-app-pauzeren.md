Ja, in de instellingen van de telefoon zelf kun je dit pauzeren. Als je weer klaar bent, kun je CoronaMelder weer activeren, zodat deze werkt als je bij anderen in de buurt bent: vrienden, familie, kennissen, maar ook onbekenden.

Heb je bluetooth nodig, bijvoorbeeld voor je werk? Dan kun je CoronaMelder ook op deze manier tijdelijk uitzetten: 

## iPhone: 
1. Ga naar Instellingen.
2. Kies ‘Privacy’ > ‘Gezondheid’ > ‘Blootstelling aan COVID-19’ > ‘Blootstelling bijhouden’.
3. Zet vervolgens het schuifje uit.

Wil je de app weer aanzetten? Dan doe je dit binnen de app óf via dezelfde route via Instellingen.

Na maximaal 24 uur krijg je een herinnering dat je app uitstaat. 

## Android: 
1. Ga naar Instellingen.
2. Kies ‘Google’ > ‘Blootstellingsmeldingen voor COVID-19’.
3. Zet vervolgens het schuifje uit.
  
Wil je de app weer aanzetten? Dan doe je dit binnen de app óf via dezelfde route via Instellingen.

Na maximaal 24 uur krijg je een herinnering dat je app uitstaat. 
