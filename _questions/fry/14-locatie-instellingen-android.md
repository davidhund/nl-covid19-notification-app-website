---
layout: content
index: 14
set: 2
title: Waarom moeten mijn locatie-instellingen aan staan op mijn Android-telefoon?
lang: fry
contentLang: nl
categories:
- fry
- faq
showBreadCrumbs: true
showContact: true
---
Op een Android-telefoon moeten je locatie-instellingen aan staan om de app te kunnen gebruiken. Alleen vanaf versie 11 van Android hoeven de locatie-instellingen niet aan te staan om CoronaMelder te kunnen gebruiken. 

Maar CoronaMelder heeft nooit toegang tot je locatie:

De app gebruikt alleen bluetooth om te zien of je in de buurt bent van een ander persoon die de app heeft. Hiervoor gebruikt de app Bluetooth Low Energy. Dat is een andere techniek dan waarmee je bijvoorbeeld verbinding maakt met een draadloze koptelefoon. Er is voor dit soort bluetooth gekozen, omdat het weinig energie kost. 

De app kan alleen Bluetooth Low Energy gebruiken als de locatie-instellingen aan staan. Daarom vraagt je telefoon om je locatie-instellingen aan te zetten wanneer je CoronaMelder activeert. Maar de app weet dus nooit waar je bent. 

Je kunt zelf bij de locatie-instellingen op je telefoon controleren dat jouw locatie niet gebruikt wordt. Hoe precies, verschilt per telefoon. 

Dit geldt dus alleen voor Android-toestellen, niet voor iPhones.
